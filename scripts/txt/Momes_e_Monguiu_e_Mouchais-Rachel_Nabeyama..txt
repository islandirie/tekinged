A ringngo a bekerkard.



A marek el meradel a bekekerkard. 



A tuu a bibrurek.



A llel a lius a chemadech.



A eanged a mellemau.



A ngais a becheleleu.



A cheremrum a chedelekelek.



A chutem a cheriich.



A nas a oumellemau. 



Tia a bekekerekard el bussonge.



Ng kedeb el chad.



Ngika a Ben.

Ng metongakl el chad.



A Ben a kedeb el chad.

Ng kedeb er a Kib.



A Kib a metongakl el chad.

Ng metongakl er a Ben.



Tia a bambuu.

Ng kmal kemangel.



Aika a eruo el bambuu.

A teluo ng a kemangel.

A teluo ng a kedeb.



A Kib a metongakl el chad.

A Ben a kedeb el chad.

Tia a kemangel el bambuu.

Tia a kedeb el bambuu.



Ke ousbech er a klou el art paper me a kureong me a oluches.

Mlechesii a metongakl el chad.

Mlechesii a kedeb el chad.

Mlechesii a metongakl el redil.

Mlechesii a kedeb el redil.

Mlechesii a kemangel el biskang.

Mlechesii a kedeb el bambuu.

Mlechesii a llechukl el olecholt er a correct el answer er a ta er a babier.


Tirka a kebtot; te osisiu.



Aika a teblo el bduu; ng osisiu.



Ngika a bilis; ngika a katuu; te kakerous el charm.



Aika a kloa el klalou; ng kakerous el klalou.



Aika eru el cheldull el lius; ng kakerous a ildisel.



Aika a kloa el klalou; ng kakerous el klalou.



Aika a teblo el ochur; ng osisiu.



Mrellii a klou el llecheklel a eanged. Mnguu el merekedii er a kboub. A rengalek a kaitutechei el meluches a blekerdelel a eanged er a bek el sils. Ng bek

el buil el moruul er a beches.





Ng betok el charm a kie er a bebul a chutem.



Ng dirrek el betok a kie er a chelsel a chutem.



A bebil er a charm a kie er a bebul a chutem e dirrek el kie er a chelsel a chem.



A dellomel a ultom a chelechedal.

A risel a ngar er a chelsel a cheutem.



A bebil er a dellomel a di ultom a llel.

A risel a ngar er a chelsel a cheutem.



A charm me a dellomel a ousebech el kie er a chutem.

A charm me a dellomel a kausisbech.



Sensei, moiuid er a burk (ditto master) er a uchei er a bo loruul a rengalek er a skuul.

ACTIVITY 1

Ke luchesii a chaibibeob el meliuekl er a (circle) aike el charm el sebechel el kiei er a chelsel a chutem.



ACTIVITY 2

Momes a llecheklel a charm me a chad me a dellomel (picture). Molecha a tengetang (X) el kirel a tekoi (word) el kmo ng dellomel me a lechub e ng charm. Mesa a olechotel (example).


A moktek er tia el hong a soal el meketeklii el kmo ng ngar er ngii a eru el bedengel a klengar. A DELLOMEL me a CHARM. Ng di dul el ousbech a kall me a ralm me a eolt me a dichel a sils. Ng di a DELLOMEL a ousbech a eolt el ngklel a carbon dioxide. A CHARM a outeliil a eolt el ngklel a oxygen.

A oxygen a mengai er a DELLOMEL. A CHARM a outeliil a oxygen e se el loltobed a telil e ng mla mo carbon dioxide. Seikid e a DELLOMEL a kuk mla mo sebechel el ousbech. Me ng belkul a kmo, a DELLOMEL me a CHARM a kausisbech.

A rengalek a kirir el mo bleketakl er a rengrir el kmo a chad a ngar er a bliongel er a charm. Ng di ng kot el mellomes a rengul el charm.





"Ngak a kmal imis el mekeald. Ng kmal klou a ultutelek. Ak mengeald er a belulachad me ng sebechel a dellomel el duubech."



"Ak dirrek el uchul me ng sebechir a rechad me a charm el kiei er a belulachad.

A lak ngak e a belulachad a di kori. Ng mo diak a dellomel.

Ng dirrek el mo diak a charm me a rechad."



A sils a omekdirt a selokel.

Ng ngara a bebil er a urrerel a sils el modengei?

Mluches me a lechub e mlechesii a llecheklel (draw a picture). A luchub e ke di melekoi.

Mlechesii a choi a lsekum ng mera el tokoi. A lsekum ng diak el mera el tokoi e ke luchesii a ng diak er a kerebai (line).





Ke ko el medenge el kmo ng ua ngara a klungel a ultutelel a kerrekar ng diak? Ng meskid a rodech me a chius (tane) me kede mengang. Kede dirrek el menga a llel a bebil er a kerrekar. A kerrekar a meskid a idengeled. A kerrekar a meskid a chesbocheb. Kede ousbech el mo klekedellel a blai. A kerrekar a meskid a cheludech. Ng dirrek el meskid a kumi me a babier. A sukal a dirrek el mengai er a kerrekar.

A kerrekar a meskid a chuu. Ng sebeched el olengull er a uchul a lemeringel a sils. A rais a orreked a chutem. A lak a risel a kerrekar e ng di mongkangk a chutem se el bo el klou a chull.

A kerrekar a dirrek el dousbech el meruulA a mlai er a daob. A rechad er a Belau er a irechar a milruul a mlirir er a kerrekar. Isei a uchul me ng mle sebechir el ngar er a ta er a beluu e omekall el mo er a ta er a beluu.



A kerrekar a dirrek el meskid a kar. A rechad er a Belau er a Irechar a kmal uluusbech el oukar a kerrekar. Chelecha el taem e a rechad er a Belau a dirk ousbech el oukar. Ng kmal klou a ultutelel a kerrekar. Ng ngara a bebil er a ulsbechel a kerrekar el modengei?

Monguiu e mosiik er a mera el tekoi e mlechesii a llechukl el kirel se el mera el tekoi er a babilngem.

