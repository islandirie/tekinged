

A rokui el charm a ousbech a kall.

A kall a msa a klisichel a charm.

Ng msa a klisichel me ng mo sebechel meruul aike el soal.

Ngara a bebil er a lousbech a charm?

A dechedech a ousbech er a ural a longang.

A mongkii a ousbech a chimal a longang.

Ngara ng ousbech a malk a longang.



Ngara el charm a chomodengei a kelel?



A rokui el charm a ousbech a ralm.

Te ousbech a ralm er a bedengir.

A ralm a orurt a kall er a bedengel a charm.

Ng dirrek el ngosuir a charm el otobed a mekngit er a bedengel.

Ngara ta er a ultutelel a ralm el mo er a charm?



A rokui el charm a ousbech a eolt.

Ng ousbech a eolt el outeliil.

A lak a eolt e ng diak el outeliil.



Ng Diak Di Losisiu A Kelel A Charm



A charm a mengang.

A bebil er a charm a menga a dellomel.

Ngara ng menga er ngii a melaitul?

Aikakid a bebil er a charm el menga a dellomel.



Ngara a bebil er a charm el menga a dellomel?

Ngara a mo duubech el mo er a aike el dellomel el longa a charm?



A bebil er a charm a menga a kmal di charm.

Ngara ng menga er ngii a sechesech?

Ngara ng menga er ngii a chedeng?



Aikakid a bebil er a charm el menga a bebil er a charm.



Ngara a bebil er a charm el modengei el menga bebil er a charm?



A charm a mengang.

A bebil er a charm a kuk menga a dellomel me a charm.

Ngara ng menga ngika el malk?



Ta er a bedengel a charm el menga a dellomel me a charm.



A tungch a menga a mekekerei el ngikel.

Ng dirrek el menga a dellomel er a daob.



A charm a omechell.

A bebil er a charm a mo meklou er a diil.

Ng mo meklou er a diil e mechell.

Ngara a lmuut el bebil er a charm el mechell el ua isei?

Ta er a bedengel a charm el mo klou er a diil.

Ng mechell el di ua delal me a demal.

Ngara a rullii me ng mo ngodech er tir?



A charm a omechell.

A bebil er a charm a omechell a ngais.

A ngisel a omeu el mo ngelekel.

Ngara a lmuut el bebil er a charm el me tuobed er a ngais?



Ta er a bedengel a charm el me tuobed el ngar er a ngais.

Ng omeu a ngais e ng me tuobed el di ua delal me a demal.

Ngara a rullii me ng mo ngodech er a delal me a demal.



A katuu me a bilis me a malk me a sechesech a ngar el klalo.

A ngar el klalo a omechell.

A ngar el klalo a outeliil.

A ngar el klalo a mengang.

Ngar er ngii a lmuut el bebil er a loruul?



Ngara Ng Ousbech A Dellomel?



A dellomel a ousbech a dichel a sils.

A dellomel a ousbech a dichel a sils el meruul a kelel.

A bebil er a dellomel a ousbech a betok el dichel a sils.

A bebil a kuk ousbech a mekesai el dichel a sils.

Ngara a bebil er a dellomel el modengei el ousbech a mekesai el dichel a sils?

A dellomel a ousbech a eolt.

Ng ousbech a eolt a loruul a kelel.

Ngara a lmuut el bebil er a lousbech a dellomel?



A dellomel a ousbech a ralm.

Ng ousbech a ralm el meruul a kelel.

Ng ousbech a ralm el merous a kelel.

Ng ousbech a ralm el mengelekolt er ngii.

A bebil er a dellomel a ousbech a betok el ralm.

A bebil er a dellomel a kuk ousbech a mekesai el ralm.



Momes aika el eruo el osisiu el dait.

Ng di mle ta el medalem.

A teluong a ungil a dbechel.

A teluong a mekngit a dbechel.

Ngara a uchul me ng ua isei?



Ungil a dbechel Mekngit a dbechel

Ng oumesingd el dellomel a dirrek el ousbech a ungil chutem.

A risel a dellomel a melai a kelel er a ungil el chutem.

Aika el kall a merael er a chelsel a dellomel.

A dellomel a ungil a dbechel a lsekum ng ungil a kelel.



Tia el dellomel a diak el ungil a kelel.

A chutem el lengar er ngii a mekngit.

A delecha a koeas e a chutem a lmuut el mo ungil.

Ng sebechel tia el dellomel el lmuut el mo ungil a dbechel?



A bebil er a dellomel a ngar er ngii a risel.

A bebil a ngar er ngii a chelechedal.

A bebil a ngar er ngii a llel.



Momes aika el llecheklel a dellomel el ngar er bab. Ngara el klekedellel a chomues?

A chelechedal a dellomel a orreked a llel a dellomel.

Ng dirrek el orreked a bngal.

Ng rolel a kall me a ralm el mo er a llel a dellomel.

Ngara ke mesa er tia el llechukl (picture) el ngar er a eou?



Ng betok el dellomel a ousbech a risel.

Ng ousbech a risel el orreked er ngii.

Ng ousbech a risel el melai a ralm me a kall.

Ng ngmai e odurokl el mo er a chelechedal me a llel.

Ng dirrek el odurokl el mo er a redechel a lsekum ng ourodech.

Ke mla mes a risel a kerrekar?

Ngara ke mesa er tia el llechukl (picture) el ngar a eou?



Ng betok el dellomel a ousbech a llel.

A llel a melai a dichel a sils el lousbech.

Ng dirrek el melai a eolt el lousbech.

A kelel a dellomel a mekedmokl er a llel.

Ngara el klekedellel a dellomel a omesang er tia?



Ngar er ngii a rolel e a ureor a mekedmokl.

Ngar er ngii a oldubech.

Ngar er ngii a mengider.

Ngar er ngii a mengurs.

Ngara a lmuut el ta er a rolel e a ureor a mekedmokl?

A melitai a ta er a bedengel a ureor.

Ng sebeched el toiteiur a doremukang er a telkib el mo er a telkib.

Ng sebeched el toitai a ochil a mlai el mo cheroid.

Ka momes er ngika el buik.

Ngara ng meruul er ngii?



A rechad a meruul a betok el kakerous el ureor.

Ka momes er tirka el kakerous el chad.

Ngika el rubak ng mekerang?

Ngika el mechas ng mekerang?



A mesil a bek el bedengel.

A sebel a ta er a bedengel a mesil.

A mesil er a bilas a ta er a bedengel a mesil.

A mesil a remuul a ureor el mo beot.

Ngara a bebil er a mesil el sebechel el remuul a ureor el mo beot?



A ngor a sebechel el mo er ngii a longitektik a klalo.

Ng sebechem el rongesii a ochil a chad a lorael er a ullem.

Ka momes er tia el llechukl (Picture).

Ng locha a ngara a mlo er ngii er a lechesmii a kita?

Ngar er ngii a betok el bedengel a ngor.

Ngar er ngii a ngerel a charm.

Ngar er ngii a ngerel a mlai.

Ng dirrek el ngar er ngii a lmuut el betok.

A ngor a ngar er ngii er a bek el taem.

Ng di diak el sebeched el remenges el rokui.

Ng di sebeched el remenges a bebil.

Ngara el ngor a sebechem el rullii me kede rongesii?



A ngor a sebechel el okiu a eolt.

Ng metetuchakl el obengkel a eolt.

Ng okiu a eolt el me er a dingad.

Seikid a uchul e ng mo sebeched el rongesii.

Ngara el ngor a chobla mrengesii?



A ngor a sebechel el merael er a chelsel a ralm.

Tirka el buik a melechelbakl me te remuul a cherrodech.

A ta er tirka el buik ng sebechel el rongesii a tang?



Ngara a soad el mo medengei el kirel a Klalo?

A rokui el klalo a ngar er ngii a berredel.

A osisiu a meklungel el klalo a diak el belkul a kmo ng di osisiu a berredel.

Momes aika el teblo el bduu el osisiu a meklungel el ngar tia el olebedabel.

Ngara er ngii a oberaod?

A klalo a sebechel el mengodech a meklungel.

A huseng a lemedoko e ng mo klou.

A lak el deloko e ng debretech.

Momes er tia el llecheklel a huseng.

Ngara a uchul me a huseng a merael el mo klou?



A klalo a sebechel el mengodech a teletelel.

A kori a lobulech e ng mo ralm.

A ralm a bo lemekelekolt e ng mo medecherecher.

Momes er tia el llechukl el ngar er a eou. Ng sebechem el smodii?



A belulchad a kmal klou.

Ng chaibibeob.

Ng obii el mo edei el meklou el bliongel.

Ngar er ngii a chutem.

Ngar er ngii a ralm.

Ng dirrek el ngar er ngii a eolt el meliuekl er ngii.

Tiakid a ta er a teletelel a belulchad.

Se el de ngar er a melidiul e ng ua isei a teletelel.

Ngara ke mesang er tia el llecheklel (picture) a belulchad?



Tiakid a llecheklel (picture) a belulchad.

Ngara ke mes er tia el llecheklel (picture) a belulchad?

Ngara a betok er a chutem me a ralm?



A chutem a ta er a aike el edei el bliongel er a belulchad.

Ng medecherecher e le ng mekedmokl er a betok el bedengel a klalo.

Ngar er ngii a ralm er a bebul me a chelsel a chutem.

A rechad me a recharm me a dellomel a kiei er a chutem.

Ngara a lmuut el bebil er a ngar er ngii er a chutem?



A ralm a ta er a aike el edei el bliongel er a belulchad.

Ngar er ngii a mecherocher el ralm me a kuk diak.

Ng betok el ngikel a kiei er a daob el mecherocher el ralm.

Ngara el ralm a diak el mecherocher?



A eolt a ta er a aike el bliongel er a belulchad.

A eolt a urechomel er a betok el bedengel a klalo.

Ng merael el meliuekl er tia el belulchad.

A rokui el ngar er klalo a ousbech a eolt.

Ngara ng rullii er kau a eolt?


A sils a bduch.

A sils a klou el klou er tia el belulchad el rokir.

A sils a ko er a kekerei er tia el belulchad lengii el kmal cheroid.

Ng kmal cheroid me ng dirkak a chad el mo er ngii.

Ng dirrek el kmal mekeald.

A sils a melidiich er a bek el taem.

Ng betok e mesisiich a didichel.

A dichel a sils a melidiich er a belulchad.

A bebil er a didichel a sils a mo kleald.

A ngar el klalo a diak el sebechel el di ngar a lak a dichel a sils.



A sils a melidiich er a bek el taem.

A leklebesei e ng diak a didichel el dengai.

A uchul e ng mo ua isei a belulchad a meliuekl er a bek el lluich me a eua el sikang.

Se el lemilkolk a beluad e a bebil er a beluu a kuk mellomes.



A sils a meskid a llomes me a kleald.

Kede ousbech er a kleald er a bek el sils er a klengar er kid.

Kede ousbech er ngii el mengeald er kid.

Ngara a lmuut el lengesukid er ngii a kleald?



A ralm a nguu a klou er a tedobech er a belulchad.

Ng oumesingd er tia el ralm a daob.

Ngar er ngii a medecherecher el ralm (ice).

Ngar er ngii a ko er a chull el ralm el yuki (snow).

Ngar er ngii a chull (liquid).

Ngara el ralm a oumesingd el mousbech er ngii?

A chull a dirrek el ralm.

A chull a ngar er a eabed el mei.

Kede melim a ralm el ngar er a eabed el mei.

Ke blechoel el melim a ralm chull?



A yuki a mekedmokl el kmeed el ua a chull.

Ng mereberebet el ua a chull e ng di medecherecher.

Ng sebeched el mes a yuki er a aike el beluu el cheroid er a equator.

A bebil er a beluu el sebeched el mes a yuki er ngii se el bo el temel a yuki a Merikel me a Siabal.

Ke mla mes a yuki?



A kori a medecherecher el ralm.

Ng mo er ngii se el sa el mo mekelekolt a ralm.

Ng sebeched el mes a kori er a chelsel a mengelekolt a ralm.

A kori a sebeched el melim se el bo el ralm.



A ralm a sebechel el obii el mo edei el kakerous el teletael.

Aikakid a edei el kakerous el teletelel a ralm.

Ng ngar er ngii a medecherecher (solid).

Ng ngar er ngii a moiteitel (liquid).

Ng dirrek el ngar er ngii a (gas).

A kelekolt me a kleald a rullii a ralm el mo ngodech a teletelel.

A bebil er a solid el klalo a lebo lemekeald e ng metamet.

A bebil er a solid el klalo a sebechel el mo gas a bo lemekeald.

A kori a ta er a medecherecher el klalo.

Ngara ta er a medecherecher el klalo el modengelii?



A liquid a moiteitel el klalo el sebeched el mes.

A liquid a diak a ulterekokl el teletelel.

A ralm a diak el medecherecher me a diak el gas.

A ralm a ta er a moiteitel el klalo el sebeched el mesang.

Ngara ta er a liquid el modengelii?

A moiteitel el klalo a lebo lemekeald e ng mo gas.

A ralm a lebo lemekeald e ng mo gas e merael el mo er bab.

Tia a domekedo er ngii el kmo ng evaporation.

A ralm a mo er a eolt e mo eabed e kuk ruebet el chull.





