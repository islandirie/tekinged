Ng mla er ngii a chimo el babii. A mle ngklel a Buta. Ngii me a bechil a kmal mle chebuul. Te di kiliei er a uchul a teluo el meduu. Ng dimlak a kelir. Te kmal di mle blechoel el songerenger. Te kmal mle sorir el kall a bobai. E ng di ng dimlak a bobai er tia el kiliei er ngii.



A ta er a klebese e te kmal mlo songerenger. A Buta a ulureng a omenga el bobai. A bechil a ulureng a ngii di el kall. Ngii di el sebechel el menga me lebo lak el songerenger. Te ulemdasu a mo osiik a kelir. E ng di a Buta a mle mesaik el mong. Ng mle soal el oldurech er a bechil el mo el di ngii el tang.



"E rrang, ng diak bo msiik a bebil er a kall? Kede ko er a kmal el songerenger e diak a keled." Ng millekoi a Buta. "Me me dorael el teru e kede di diul el songerenger." Ng dilu a bechil a Buta.



A Buta a mle chetil el mo osiik a kall e le ng mle mesaik. E ng di a bechil a di millekoi er ngii me ng dula el kmo, "Dorael." Te milrael el mo osiik a kelir. Te mlo tmuu er a chelsel a chimo el chereomel. Te milrael er a chelsel tia el chereomel el osiik a kall. Ng dimlak a ta el kall el le betik er ngii.



Te kmal mlo imis el songerenger. Te dirrek el kmal mlo mesaul el merael. Te di milrael el telkib e kuk mo olengull. A Buta a mlo mesaik el lmuut el mo osiik a kall. Ng mlo soal el mo remei. Ng dilu er a bechil el kmo, "Mereko e debo derei. Kid tia el kmal di diak debetik a kall."



A bechil a Buta a mle chetil el mo remei. Ng dilu er a Buta el kmo, "Moutekangel e kede locha mo ngeltengat me kede metik a kall." Tia er a ldu el ua ise e a Buta a mocha mekiis e te merolang. Te di milrael el telkib e a Buta a mes a kmal betok el redechel a bobai el ngar er a uchul a bobai. Ng rirurt el mong. A bechil a di ulekiuellel. Te kmal mlo ungil a rengrir. A Buta a dilu er a bechil el kmo, "Mereched el me me dongang. Chelecha e kede di menga e le ng kmal betok a kall."



Te mlo tmaut el mengang. Te di milenga el telkib e a bechil a Buta a mo merek el mengang. Ng ulemdasu a omeche a bebil er a aika el bobai el mo kelir er a klukuk.



"E rrang, ng diak bo beche a bebil er a aika el bobai me debo donga er a klukuk." Ng millekoi a bechil a Buta. A Buta a dimlak el orrenges er a bechil. Ng di millemolem er a omengelel. Ng dilu er a bechil el kmo, "E rrang, ak kmal mle songerenger me chelecha el kmal betok a kall e ak di mengang. Ak di menga el mo er se el sebechek. A lmuut el tang, ng kmal soak el kall a bobai me chelecha e ak di mengang."



A Buta a di milenga el di milengang. Ng di milenga el kma aika el bobai el rokui. Ng kmal mlo kurusii er a dinges. Ng di mle telkib e ng mo tmaut el omudech. Ng di ulemudech el mudech a kllel el rokui. Ng mlo diak a kall er a delel. Ng mlo smecher el mechitechut a bedengel e songerenger. Ng mlo mechiuaiu er a uchul tia el bobai el mla er ngii aika el redechel a bobai. Ng liluut el mo songerenger e ng di dimlak a kall el sebechel el mengang.

Monguiu aika el ker el ngar er eou e moluches a nger er ngii er a eungel. Ng sebechiu el omes er a cheldecheduch e osiik a nger er kemiu.

Ng ngara me a Buta a mle chetil el mo osiik a kall?

A Buta me a bechil te mlo osiik a kelir er ker?

Ng ngara me a Buta me a bechil se er a lorael el osiik a kelir e te di milrael el telkib e kuk mo olengull?

Ng techa a dilu el kmo, moutekangel e kede locha mo ngeltengat me kede metik a kall?

Ng ngara el kall a lebiltik a Buta me a bechil?

Ng ngara me a bechil a Buta a di mle telkib el menga e mo merek?

Ng ngara me a Buta a dimlak el orrenges er a bechil e di millemolem er a omengelel

Ng ngara a uchul me a Buta a mlo omudech?

Ng ngara a uchul me a Buta a mlo mechiuaiu er a uchul se el bobai el mla er ngii aike el redechel a bobai?

Monguiu aika el uldasu (sentences) el ngar er eou e mlia a (choi) er a uche er a uldasu (sentence) a lsekum ng merang. E mlia a (diak) er a uche er a uldasu (sentence) a lsekum e ng diak el merang.


A Buta me a bechil a kmal mle ungil el beserir.
A Buta a kmal mle mesaik el mo osiik a kall.
A bechil a Buta a kmal mle mesaik.
A Buta me a bechil a dimlak a ta el lebo el dengchokl el olengull.
A bechil a Buta a mle soal el omeche a bebil er a aike el bobai.
A Buta a kila kmal betok el bobai.
A uriul e a Buta a kmal mlo medinges.
Monguiu aika el uldasu (sentences) el ngar er eou. Mosiik er a uldasu (sentence) el ngar er a cheldecheduch el di osisiu a belkul ngii me a aika el uldasu (sentences) el ngar er eou. Kom osiik er a uldasu (sentence) er se el paragraph el llechukl er a bita er aika el uldasu (sentences) el ngar er eou.


Me me dorael el teru e ke songerenger me ngak me a ak dirrek el songerenger. 
A Buta a mlo soal el mo er a blil.
A bechil a di ultirakl er ngii el mong.
Te mlo omuchel el mengang.
Ng dimlak el lebo el stob e di milengang.
Ng di ulemudech el mudech a kall el rokui el mla er a chelsel a delel.
Monguiu aika el uldasu (sentences) el ngar er iou e mosiik er a mo ungil el omechelel a uldasu sentence er a aike el tekoi el ngar er a eungel a uldasu (sentence). Ke loia a chaibibeob er a llechukl el ngar er a uche er a tekoi el ungil el mo omechelel a uldasu (sentence).

OLECHOTEL:

A Buta me a bechil a kmal mle _____.

a. meteet

b. betok a kelir me a kloklir

c. klou e ungil el blai a blirir

d. chebuul

1. A Buta a kmal mle soal el menga a _____.

a. ulengall

b. bobai

c. meduu

d. tuu

2. A Buta a mle chetil el mo osiik a kall e le ng mle _____.

a. smecher

b. meringel a ochil

c. kesib a rengul er a bechil

d. mesaik

3. A Buta mle soal el oldurech er a bechil el mo osiik a kall _____.

a. ngii me a sechelil

b. ngii me a ngelekel

c. el di ngii el tang

d. el obengkel a chimo el rubak

4. A bechil a Buta a di mle telkib el menga e mo merek e le ng _____.

a. ng ulemdasu a omechei a bebil er a aike el bobai el mo kelir er a klukuk

b. ng mle chetil el menga a bobai

c. ng mle soal a bechil a leka a betok el bobai

d. ng mlo smecher el mercherached a rengul me ng mlo chetil el mengang

5. Tia er a lebo el merek el menga a Buta e ng kmal mlo kurusii er a dinges me ng mlo tmaut el _____.

a. lmangel

b. outeketok er a bechil

c. omudech

d. remurt

F. Activity VI:

Moluches a uldesuiu el kirel a Buta me a bechil. Kom dirrek el lmuches a llecheklir (picture).

Buta-

Bechil A Buta-

G. Activity VII:

Monguiu aika el ker el ngar er eou e moluches a nger er ngii er a eungel.

1. Ng ngara a uchul me a Buta a di kila aike el bobai el rokui? A chomomdasu e ng ungil el omeruul?

2. Ng ngara a uchul me a Buta a mlo smecher?

3. Ng ngara el suobel a chomomdasu e ng silubii a Buta er tia el cheldecheduch?

4. A chokmo ke mlo Buta, e ke milkera er se er a chobetik aike el bobai?


