BECHECHESIS -- Buul el lungil bau.
BELDEBUD -- Besiich el meolt el ngara btelud.
BELDOKEL -- Bedengel a medei el chad el mla obadek.
BELLEMAKL -- Chelelakl el melalem ra uldesuel.
BELNGAR -- Idungel el mla obngar.
BEKORKMALL -- Kerkikel ra rokui el tekoi.
BESOBES -- Okul a uudes ma rached.
BIBAK -- Betok era betok; obdois.
BLATEK -- Kerreomel ma lechub eng keldmokl.
BLECHUKL -- Telketekel el ungil.
BIIL -- Melai ra medal ma lechub e ng melai techei.
BUAI -- Cheldellir a re bek el chad era beluu.
BUIKRUU -- Oidudul; sei el klebesei e ruchei era Orakiruu.
BUK -- Blil a kall el delsachel el kerrekar.
BUS -- Ta ra okul a chebechiil el udoud.
BUULDIIL -- Bekatel el udoud el mo ra bechiil e dil el dioll ra ketengel.
CHEBEDEL A KESOL -- Ngelekel a ochedal el sechal ma lechub e ng redil.
CHEDECHEDOI -- Delmedemek ma blekongesenges, ma omengeluch.
CHELBECHIIL -- Udoud ma lechub e ng klalou el mo ra mle bechiil e mlad.
CHELIM RAKT -- Chedal a smecher el mengelim er ngii.
CHELIUS EL TECHULL -- Olkesongel el kldmokl ra cheluib ma lechub eng ulekngall.
CHELLOLEL -- Mle chelil el tekoi.
CHELSOBEL -- Odingel era cheroll el telngot.
CHELTECHAT -- Tekoi el mora deleuechel ma berruchel ma bloes.
CHEMACHEL ERA CHELDEBECHEL -- Btelul a cheldebechel.
CHEMECHISIL -- Chemel era ding ma lechub e ng iis.
CHENGAL -- Cheledolel.
CHEOS -- Sils.
CHERTBECHELLEL -- Sei el omdasu ra elsel a btelul; delchil a btelul.
CHESMACHEL -- Ngeask el chad el bechil a ngeasek el dil ra blai.
CHESMELLEKLEL -- Di mo ta tang a chimal ma ngerel ma teletelel.
CHOLITECHEL -- Omiongel ma lechub e ng klekakerous el omeruul.
CHOLMESUMECH -- Udoud el melmesumech ra dil el merkong el bechiil.
CHOMEACHEL -- Ngklel sel ongdibel el obang a mlechell a losurech.
CHORAU -- Udoud el lomoket er ngii a re sechal el melisiich a deleuill ra chebechiil.
CHORETECH -- Udoud el cheral a debull.
DECHEDECHOMEL -- Ng ta era bedengel a kar el do olechedachem el obengkel a ralm.
DEBECHEL -- Ng klel a klou el kliou el chelbakl ma miich ma uleld el reuikl er a rubak.
DEBES -- Ng blengur el mo kedmekiil ra ullebongel er a omengeiung el di telungalek ra medei a oungerachel er ngii el kirel a medei el oba dui.
DIACHES -- Kukau el telngoech ma lechub eng derratel e chelilt ra reng e uldioll ra ditel ma llel el rengul a medei el chad.
DIALL -- Udoud e mo otobedall a le medei a mechas el diak el bechiil.
DELBELSOLS -- Telekau ma lechub eng derrebokel el chad.
DELDALECH -- Chedelekelek el burk el mengai ra chutem.
DELLOLEL -- Blekeradel ma lechub eng omerellel a chad
DERENGEL -- Omderengel.
DERREBOKEL -- Meterkakl el chad ma lechub eng telekuau.
DEUUERRAKL -- Tekoi el kirel a btelul a beluu a le medei.
DUABEL -- Terrekakl el omesab e ra kukau ma dait ra mesei.
DUI -- Deruchall.
EUATEL -- Cheluelued era re cherarou.
IIM -- Tekoi el kirel a mekekerei el udoud er Belau el kldait.
ITAIT -- Kelekall.
KAIUECHAROU -- Omengull e kaingeseu er a uldasue ma omeruul.
KAUDIAIS -- Kaiuedanges er a omeruul el klungiaol.
KEBEKUUL -- Ileakl el derechuall el mo er a ikei el obekul a euang el saus er a chelsel a klobak.
KEDUI -- Oked.
KEDKAD/KEDEKEDIL -- Ulebongel ma lechub e ng orokiolel a tekoi.
KELKAL/KELKELIL -- Blilokl el llel a kerrekar ma lechub eng mechut el cheriut.
KEMEDANGEL -- Ngarngii a dirir el oderchelir a Klobak.
KESMEDAI -- Kesai a ududel el chad.
KIKAIDECHUTEM -- Seked era kemeldiil.
KINGALL (EL LUDOUD) -- Udoud el odiaol el cheledolel a kingellel a rubak el mo tuchelii a kebekuul.
KLAIDESACHEL -- Klekakemeai ma lechub e ng klaiuerebet.
KLAMIOKEL -- Kliou le chelid; Klebokel el chad.
KLEBECHEL -- Selebech.
KLEBELAU -- Ng mla er ngii el teletael ma klechad er Belau er a ngara mong, el diak el uldimukl er ngii a di telkib el tekoi ma blekeradel ra klengebard ma lechub e ng ngodech el beluu.
KELLINGEL -- Kelloi er ngii.
KLIUNG -- Kiliei er ngii el meketeket.
KLTOMELBUT -- Delengchokl el kemanget el mengelim ra kemeldiil.
KUMEREU -- Aikei el bek el mekemanget el charm el omor era ulul a lorael.
MIKOIK -- mo nglengael.
Nglengael -- Dingesedeel; diak lodengei el kmo ng mekerang; chad a nglengael era blulekngel; dikea lodengei a rsel; nglengelang.
Dingesedeel -- Dingesedeel a medelang; mla mo merur eleng kmo "ak medinges ea lechub eng songerenger"; di kea loltii a tekingel.
LAOKRENG -- Bechiil el redil el mo obengkel a ta ra sechal.
LEKAOL -- Diak el engelekill.
LEMECHERCHERO EABED -- Mererengang a uchul a eanged el mochu mellong.
LLOCHED -- Telemall el deleuill era beluu ma beluu.
LOUTERRAI -- Tekoi el mo ra rurt ma lechub eng chiis el omoch a ked.
MEDEBDOBD A TELIL -- Ng ua le sebekung a telil.
MEDECHEDUCH A RENGUL -- Metetoech a medal chad.
MELAB -- Omsibs a ding el mo bill a telau.
MELECHEDACHEM -- Melemtam ma lechub e ng meringet.
MELIM EMEL -- Melechesuar era chelsel a rengul.
MENGEDENGADER -- Mengelngill; merberebt.
MENGALL -- Omarech.
MENGEANGED A MEDAL -- Dmanges bab el ues el diak el ulterekokl.
MRIMER -- Ngklel a udoud er Belau el nga ra bades ra Cheldoech.
MERTII KEDERAOL -- Diak lolechob a terached.
MIKOIK -- Nglengael.
MLODARS ERA KEIAI -- Mlongit el ngalek el diak a deleuill ra klauchad er ngii.
MOMKERAR -- Motuub.
MEROLEL -- Oderchelel a oba dui el rubak a bol secher.
MUR -- Ngklel a klou el blengur ma ungil klebesei.
Klidmechur -- Klidmechur a mad el chur; ocherchur, beruadel a belchoel el klidmechur.
Klidm -- Klidm a uldekial a iis me a ngor ma otangel me a mad, ungil a klmel el ekebil, ungil a medal, klidmechur.
NGADER -- Kall el ngederel a redil a bo el bechiil.
NGESUR -- Cheberdil a dait el mo demok.
NGLUNGIUL -- Blechebechel el ulengeasek / urebetellel.
NGUKIIL -- Omekiai ra ngii di el ngerang.
ODEDONG -- Chad el melekoi a ngodech el tekoi el tekoi el chelid.
OCHELL -- Ngelekel a redil ra blai el sechal ma lechub eng redil.
OILAOL -- Ngara diangel era ngloik el ikei el loloik er ngii a redil ra tebedel a mur; ng ulterkokl el blil a ruk ma bedoel el lild; ng dirrek el okedongall el orkuul; sei el dirk losuub a ngloik er ngii ra chelsel a diangel.
OKDEMAOL -- Ngklir a re sechal el bterrir a ongalek ra kebliil el uldimukl er ngii ngikel meluchel era dui er sel kebliil.
OLEBES -- Telengtengil a ukeruul el obang a sis ma lechub e ng omelcholb ra klalou.
OLENGEASEK -- Chodereder a urebetellel a belkul a klalou ma tekoi.
OMECHUUS -- Omengang era rechad.
OMEDOKEL -- Ngklel a blil a badek.
OMEKEBAI -- Mesebech ma lechub eng merrob.
OMEKRAEKL -- Melibek el mengeroid.
OMEKUL -- Cheral a oderuchel el mora chad ruchei er a le modurch.
OMENGELLEL -- Omengull er ngii.
OMENGERDAKL -- A ikei el chelitakl el ngarngii a ongeseb er ngii.
OMEKODIL A DEBUSECH -- Merrob a uldikel el kirel a telmellel a beluu ma lechub e te cheldebechel.
OMELUOSUO -- Ulebongel el omelmesumech er a beldokl er uchei ra le tobed el mo er a debull.
OMENGEAS -- Kall el kirel a omengeluch.
OMENGESMACHEL -- Klakuad era redil el mo era tara redil el lousechelei er a bechil, ma lechub eng klakeuad e ra sechal el mo er a tara sechal el ousechelei era bechil.
OMESEUECHEL -- Dusall el le ngarngii a medei el chad e kloi ra bluu el dang.
OMERIRT (oeang) -- Omesiungel a oeang.
OMISBIS -- Mengedengodech.
ONGALL -- Delsachel el kerrekarel blil a odoim.
ONGEBEBAI -- Omoket el kar el chilt ma lechub eng olai.
ONGESEB -- Ta ra ngerel a chelitakl el nga er a delongelel a betook el ngor ra chelitakl el melutk a bkul a chelitakl.
ONGRAOL -- (el udoud) Udoud el ua el tedobech er a chelbucheb ma lechub eng kluk el mo otebedall e ra re mesuk a bus ma lechub e ng chorau el mo e ra ulemoket.
ORDIIL -- Olsechelel a omerad.
ORDOMEL (ra beluu) -- Sel obang a dereder e ngarngii a klou el btelul a beluu.
OREKUUL -- Olsechelel a ruk.
ORMECHEL A CHUTEM -- Meruul ra budech; oldak a rengrir a rubekul a beluu.
OSEBEK (er a beluu) -- Rengedel a beluu.
OSUMECH BELUU -- Bekatel el udoud el olluut ra mlengai el beluu e ra mekemad el mo er a kotel
OTUU-BLADEK -- Melkingir a re bladek el mo er a re chad.
OUDUDUL -- Dekedekel a klerdil el llel a kerrekar.
OUERABEK -- Omerritel ra berrotel el tekoi ma lechub e ng omeruul.
OURROT -- Klou el redil e ra blai el mla remuul a ruoll el kirel a blai ma kebliil.
RACHED -- Klekedall el oeak uriul ra tolechoi el me tuobed ra diil el ulak ra besobes.
RAT -- Merat el rechelel a kerrekar.
RENGED -- Ngklel a ikei el mekekerei el rengedel a beluu.
ROBAI -- Chemoit a tekoi.
RRIKED -- Teu.
RUBEKUL A RENGED -- Tirkel rubekul a rengedel a beluu.
RUBEKUL A ORDOMEL -- Tirkel rubekul a ordomel ra beluu.
SAKER -- Udoud el olbetelel a tilaut el sechal.
SAR -- Redil el kiei el meliuekl ra beldokel el kot el kmeed ra bedengel a medei.
SAULUAI -- Ileakl el mesiou el dil el mo ra rulab a tekoi le chelid ma lechub e te chedal a ngloik.
SAUS -- Bades e ra klobak el ngaraa ko el mo ra ongeuang el kuoll er a chelsel a klobak ma beluu.
SEBLOBEL -- Klou el kerior.
SIBEKLII -- Omkais.
SBUKL -- Chad el mad er a deleuill ra mekemad e merael a klaiberober er ngii.
SIUNGEUAOL -- Merames a ngeuiul el cheroll.
TAOR -- Omengellakl er a beluu el kirel omenguul.
TEDELACH -- Re chad el osisiu a derrir.
TELBAKL -- Rakt era omelasech.
TELBEDBELEL -- Telbiil, telbilel.
TELBEDEBODES -- Kmeed el osisiu a meklungir el chad; imong lisir.
TEKEIUNGEL -- Chad el mo blil a tekoi el kora otuball.
TELNGOECH -- Klort (tekoi el mo er a kukau).
TELEUECHEL DUI -- Telechull ra duil el Rubak.
TELIAKL -- Ta el kereel el dolibuk er ngii; a ikei el delibkolel a teliakl.
TELUTAU -- Cheleuikl el meolt el ua ulitech el rolir a re kuoll el chad me a re mlechell el redil.
TERKEL A MLAI -- Udoud el ua el oterkel me a lechub e ng olengil a mlai.
TERRUAOL -- Chad el diak a rolel er a klauchad e meruu el mei er a blai me ng mo chad er a blai.
TETOBED -- Kot el tebedall er omelasech me a lechub e ng ureor.
TIAKL -- Udoud el ongit el mo er a chelid el kirel a klengeltengat, me a lechub e ng char el mong er a ullengeseu er a mekemad el beluu.
TIUCHEL -- Ngklel a belsiich el ngar ngii a mallolau er ngii el kelir a re bladek.
TNGAKIRENG -- (Udoud)â€”Orellel a deleuill el udoud el obengkel a nglunguuch.
TNGER -- Kabes el meched.
TORECH (ra redil) -- Ngengeterir a redil er a ilteet a bo el bechiil er a olebetingel el beluu.
TUOBED ER A REBAI -- Redil el bechiil a motitech er a ta er a redil el me bechiil.
UADAM -- Chuodel el sechal el bechil a ourrot ra blai.
UEDIL -- Ngklel a mesobil el chuodel el redil er a blai.
UKERAEL -- Ng ileakl er a blengur el reuikl el kall el ua lo omeksullir a redil el mengelim er a kemeldiil.
ULECHELL -- Ngelekel a ochell el sechal er a blai.
ULDIOLL -- Kukau el uldeod ra ditel ma llel.
ULSEKED -- Telekangel ma duch el reng.
ULTECHAKL -- Delengchokl me a lechub eng chad el mo ultuil er a ta er a delengchokl e leng chelitechetul a delengcheklel, el omid a ngamk e chui el klauchad.
URRURT -- Mekemad.
