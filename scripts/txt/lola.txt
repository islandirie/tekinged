

A Lolo me a Lali a mle teru el sechelei. A Lolo a mle soal el obengkel a Lali. A Lali a dirrek el mle soal el obengkel a Lolo Te blechoel el dmak el milil e klaib er a kederang.



A ta er a klebesei e te mlo klaib er a kederang. A Lolo a dimlak el ngai a bento er ngii. A lebo e a Lolo a melekinga er a sechilil. "Kei, ng dimlak kngai a kelek. Kede menga a kelem. Me ta er a kelem el tuu me kelii.

A Lali a ngilu a chimo el msang. Ng uleker er a sechelil, "Ng ngara me ng dimlak mngai a kelem? Ke kmal lolengesonges a kelek."

A Lolo a dula er a sechelil, "Bechere e a klukuk ak ngmai a keled."





Te milnga e dilak el milil. A Lali a kmal di mle chetil. A leko di lluut. el nguu a kelel el tuu. Ng chelisngull a medal e melekinga er a Lolo. "Mereched el lmuut el meskak se el kelek el tuu."

A Lolo a dulang. "Cholebo e ak mla kolii A klukuk e ak ngmai a keled er a blik."





A lebo el kukuk e te lueta el mo milil. A Lolo a ngilai a kelir el terung. A Lali a dimlak el ngai a kelel. Ng mle soal el melai er a techil a kelel.



A Lolo a millekoi er a sechelil. Mei me donga a keled el tuu me se el debo demerek e doilil.



Te milenga e mililil. Te kmal mlo ungil a rengrir. A Lali a mocha medengelii a kngtil. "Ng kmal mekngit a dengaibebudel. Ng mo uchul e ng mo diak a resechelid. Chelecha e ak mo mesuub er a sechelik er a Lolo. Ng kmal ungil a rengul e diak el ngaibebudel."



Mlia a tengetang er a eungel a tekoi el choi me a lechub e ng tekoi el diak. Ng sebechem el lmuut el menguiu el osiik er a nger er a chelsel a cheldecheduch. Tia a olngeseu er kau el mo medenge a blechebechel a tekoi me a lechub e ng omeruul el ngar er a chelsel tia el cheldecheduch.

A Dirramui a ngklel a mechas.
A Ngiramui a ngklel a redil.
A Lali me a Lolo a mle blechoel el klaib er a kederang.
A Lolo a ullengit a kelel a Lali
A Lali a milrous a kelel.
A Lolo a di mle mereched el olutii a kelel a Lali.
A lleta el mocha milil e a Lolo a ngilai a kelir el tuu.
A Lali a mle chetil el melai a techil a kelel.
A Lolo a mlo chetil el obengkel a Lali el milil.
A uriul e a Lali a mlo merur er a blekerdelel.

