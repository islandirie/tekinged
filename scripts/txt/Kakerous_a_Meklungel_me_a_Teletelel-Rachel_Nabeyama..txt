A Mik a di kmeed a blil er a skuul. Se el lorael e ng mo engelakl a teblo el blai. A ongedei er a blai a blil a ta el mechas. A ngklel a Ana.

Se el lebo er a blil a Ana e ng kirel el mo imuul. Ng mo imuul el mo er a katur. Ng ngar er ngii a sers er a bita el rael. Ng betok a kerrekar me a charm. Ng dirrek el ngar er ngii a telelluk er itia el sers.

A ikrel tia el sers a ngar er ngii a rael. Ng rael el mo er a skuul.





A Mik a di blechoel el duob er a skuul.

A delal a ngiluu a babier er a sensei.

Ng kmo, "A Mik a blechoel el duob er a skuul."

"Mik, Ng ko er a di tutau e ke merael?

Ng ngara me ke di duob er a skuul?"

"Chedil, se el bo kengelakl er a blil a mechas el Ana e ng kmu er ngak me a ak meriik e ng meskak a kelek el berel. Ng dirrek el se el bo kengelakl er a sers e ak mo uldeiuls er a uchul a kerrekar e orrenges a ngerel a charm. A le-bebil e a kumriid a tane e a beab a me kai-tebetobed er a blil. Ng melai a tane el mengang. Ak dirrek e el mo omes a dechedech er a chelsel a telelluk. Se el kbetechii a bad er a chelsel a ralm e ng mo kardekekl."





"Ak kmal mo mechelaod e di obes er a temel a skuul. Ak kmal mo orreched me a ak di mo oleong er a kakine el mo er a skuul. Seikid a uchul e chedei me a ak di duob er a skuul."


Mlechesii a llecheklel a rael (map) el ochotii a rolel a Mik a lebo er a Skuul. Ng diak moluches er tia el hong. Mousbech er a ngodech el babier.




Aika a kllolem el meradel.

A teblo ng a meklou.

A kloa ng a mekekerei.



Ng klou el babii.

Ng kekere el babii.



Ng klou el chad.

Ng kekere el chad.



Bo mnguu a ta er a babier e moluches a nger er kau.

Mlechesii a llecheklel a kot el klou el chad el bla mesang.

Mlechesii a ngklel.

Mlechesii a llecheklel a kot el klou el kerrekar el bla mesang. Mlechesii a ngklel.

Mlechesii a kot el kekere el klalo el bla mesang. Mlechesii a ngklel.

Mlechesii a kot el kekere el charm el bla mesang. Mlechesii a ngklel.





