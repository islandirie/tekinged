Telungalek er a King me a Queen. A blirir a mesisiich. Ng kldmokl me ng klebokel.



A Queen a blechoel el merasm. Me ng mlo seselk a rengul.



A Queen a mo mengedecheduch er a rebedii a ngau. Ng mo meruul er a cake.



Ng mengitakl e omrachem er a cake. Ng blak a rengul el meruul er ngii.

Ng soal a rengelekel a bo el mekedelbuu.



A cake a mocha ulat.

Ng mocha omkuuk el omkuuk el omkuuk el omkuuk.



Ng mocha rodelii. E ngmasech er ngii. E a ng e a ng! Ng mesarch er ngii.



E ngii a di omkuuk el di omkuuk. E lenguu a Queen el mo er bab. Er bab er bab!



Ng mera el ungil eltel tiei.



A King osiik a rolel e ng me metengel a Queen. E diak a mdesui.



"Ng ngara me kelmangel?" "OH!" "OH!" Ng ungiang!" A King a lotkiang.



Te di milenga el di milenga el di milengang.



A Queen a mla me er iou. A rechad el rokui a di mekedelbungang. Ng kmo, "Ak kuk mocha merasm a meklou el bail."


A Kobu a ulturii a ochedal. Ng mla er ngii a soal el mo omes er ngii.



Ng blechoel el mo engelakl er a stoang.

E omes er a chelsel Ng ngar er ngii a klalo el kmal soal.



"A chedil! Ng dirkak a mecherar."

"Ng soam el omechar er se el bail?" a bantosang a oker.

Me a Kobu oker; "Ng tela a cheral?" "Ng teblo el kluk."

A Kobu a kmo, "Ke kmal mesaul e ng di becherei."



A Kobu a merael e omdasu.

"Ng diak kluut el mo omes er se el bail.

Ng techa a mo oubail er ngii?

Ng diak a merrengek.

Te di ochedak e merekong."

A Kobu a teim a ruchedal. Ng blechoel lobeterir. Chelecha e ng kmal soal a tolechoi el redil.



Se el lebo le mechiuaiu a Kobu e ng di oureng er a tolechoi el redil. "Chuleku me a delak me ng mereched el mei."

A Kobu a medengei. Ng mo er ngii a beches el tolechoi. E le chedei a merekung er a blirir.



A lebo el kukuk e a delal a mlei.

A Kobu a kmal mlo dmeu a rengul.

E le ng mla mo er ngii a merrengel.

A demal me a delal el rubak a dirrek el mlo dmeu a rengrir.



Ng mlo betok a ngerchelel a Kobu.



A Kobu a omdesuang, "Elecha e ak mo mecherar se el bail."





A Bung me a Talmud a dirk mlo er ngii a demerir.

Ng kmal ungil a rengrir.

E ng di te merur el oleker er ngii el kmo, "Chedam." E le ng diak el sau.



Me a delrir a kmo, "Rengelekei ngika el mo demmiu a mo ngosukid."



A bo el kukuk er a sueleb...

"Talmud, rungalek me debo dolobech a kerrekar. Kede mo meruul er a blil a babii."



A Bung a omes er a demal me a ochedal e omdasu. "Ng mera el ungil a le ngar er ngii a demad. Ng remuul aike' el diak el sebechel a delad el ureor."

A Bung a lotkia me ng mocha meruul a ilumel.





"Chedam, aika imeliu," a Bung a melekoi. "Kemesula e rungalek. Di mngai el kmed er a uchul a kidel."



"Ke ko er a kmal kladikm el meleel. A uriul e kede mo meruul a ochadu."



Ng mocha temel a blsoil. Te kldibel el ongalek e omengur. Te mesaod er a blil a babii. A chedam dikea a odimel. A Bung a kmo, "Chedam, me kluut el ngmai a odimem."



"Ng mera el ungil a lengar er ngii a demad," a Talmud a kmung.

Me a Kobu a kmo, "Chochoi!"





